---
layout: post
title:  "Liika kiva ei ole kivaa"
date:   2018-10-07 14:47:57 +0300
categories: opiskelu elämä
---
Olen tykännyt tietokonejutuista siitä lähtien kuin sain tietokoneen. Oikeastaan jo kauemminkin. Pystyy tekemään paljon kivoja ja kiinnostavia asioita. Nyt viime vuosina elämä on mennyt siihen, että myös opinnot on tehtävä lähes kokonaan koneella.

Nopeasti tämä kuulostaa ihannetilanteelta. Todellisuudessa se on kuitenkin kaukana siitä. Henkisen hyvinvoinnin vuoksi toisinaan jopa on ikävää, kuinka suuri osa elämästä keskittyy tietokoneen ympärille.

Olosuhteiden muuttuessa en ole oppinut tasapainottamaan elämääni uudelleen. Mulla on mahtavia harrastuksia esemerkiksi ykdistystoiminnan parissa eli mun elämä on "kivan" ja "pakon" suhteen tasapainossa. Mutta mulla ei oo fyysinen rasitus millään tapaa tasapainossa.

Viimeisen puolen vuoden sisään olen satunnaisesti lenkkeillyt, mikä on jo edistystä viime syksyyn. Silloin en käynyt ehkä juoksemassa kertaakaan. Siitä kuitenkin puuttuu vielä säännöllisyys, joka on vielä joskus löydettävä.

Toisena fyysisenä huolenaiheena on myös muiden lihasten rasittaminen, mikä on herättänyt ajatuksia tänä viikonloppuna. Vasen hartia ja käsivasi ovat enemmän tai vähemmän kipeitä tavalla, jota en ole kokenut vielä ikinä elämässäni. Mieleen ei tule mitään yksittäistä asiaa, josta kipu voisi johtua. Vahva veikkaus kuitenkin on, että se johtuu tietokoneella istumisesta.

Tämä terveystilanne heijastuu suoraan myös opintoihin. Haluan lepuuttaa kättä nyt, koska terveydellä ei saa missään tapauksessa leikkiä.  Viikolla ei ole aikaa levätä. Tämän seurauksena en voi tehdä kaikkia kouluhommia ennen deadlineja (asiat menee luonnollisestikin läpi mutta ei täysillä pisteillä). Lisäksi elämä on rankkaa, kun kirjoittaa toistaiseksi vain oikralla kädellä.

Elämään on löydettävä tulevaisuudessa enemmän fyysistä rasitusta lenkkeilyn ja salilla käynnin muodossa. Jos tällaisia asioita kokee nyt 24 vuoden iässä, pelottaa ajatella, mikä tilanne on kymmenen tai kahdenkymmenen vuoden päästä, mikäli tavat eivät muutu.